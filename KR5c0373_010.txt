# -*- mode: mandoku-view -*-
#+TITLE: 甘水仙源錄
#+DATE: 2015-08-29 00:58:03
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: LASTPB  <md:KR5c0373_HFL_009-029a>
#+PROPERTY: JUAN 10
<pb:KR5c0373_CK-KZ_03p081a>
* 重刻甘水仙源錄卷之¶¶¶¶¶¶<md:KR5c0373_HFL_009-029b>¶¶¶¶¶¶¶<md:KR5c0373_HFL_010-001a>¶十
*** 　　修建開陽觀碑¶
　　　翰　　  林　　  張　　 本　　 撰¶
丁酉之春仲月旣望景州開陽觀之羽士以¶燕京長春宮提點
大師張志素爲介玄衣白¶簡晨蹐於門再拜稽首而言曰景之
開陽觀¶惟先師通玄大師以德起築實經其始惟長¶春真人以
師之厥德克配實賜之名其聲問¶發越之所從本根封殖之所
由日月駸駸遂¶<md:KR5c0373_HFL_010-001b>¶奄以殁惟小子實任其責夙夜孔懷恐遺前¶人
之羞敢狀其事以告閽者惟先生蓋嘗侍¶翰林必世之名善爲
文辭者所作足以垂後¶幸寵之珍文刻諸玄名以爲不朽之傳
<pb:KR5c0373_CK-KZ_03p081b>
僕亦¶義其門弟子能述其師之志理不得讓系之¶以辭曰通玄
姓楊諱至道灤州馬城縣之靈¶泉人其師號通玄前金之賜書
也自明昌庚¶戌改衣入道朗然先生之所引度也旣陪杖¶屨三
年尋有四方之志抵武淸居於圜堵不¶接人事者三易寒暑起
過惠州經靈巖人有¶<md:KR5c0373_HFL_010-002a>¶以非意酷相加者不爲之辯及知其巖之
可¶以棲真也脫冠跣足穴石作洞首鼠十年服¶勤如一及洞成
有泉出焉今之所謂滴水洞¶也惠州神山縣官屬耆德尚其志
操疏邀至¶境遂起太淸觀實泰和丁卯𡻕也貞祐改元¶復雲水
於興平之間大朝本觀功德主燕京¶行省參謀國家奴景州牧
王仲温倅陳玫潤¶州牧李濟曁諸僚佐稔聞道價願得以親灸¶
<pb:KR5c0373_CK-KZ_03p082a>
丁丑𡻕以狀奉州之蘇家莊隙地南北二十¶東西三里爲奇左
龍岡右混河前抵鐵山後¶<md:KR5c0373_HFL_010-002b>¶連鵰嶺聽其耕鑿卜築惟意於其間
始披榛¶伐木陶甓輦石內以玄行風動所居外以艱¶苦身倡其
徒不盈十稔營三淸正殿及雲堂¶於西香積於東翬飛粲然方
壺賓館靜密得¶宜蔬圃翼張果林圜列紫戸扃雲秀陰蔽日¶小
有洞中之一天也其闢土墾田積十餘頃¶雖居徒數百指其饘
粥之計未嘗人有所攖¶拂適觀之落成長春眞人以中㫖賜還
遂趨¶赴謁名得以開陽命之夫陽之爲德固仁明¶剛健然其一
消一盈亦嘗累於時之所變遷¶<md:KR5c0373_HFL_010-003a>¶也剝之六五爲比則五陰方進
爲用則一復¶未萌此非困於消乎乾之上九爲德則太剛¶欲折
<pb:KR5c0373_CK-KZ_03p082b>
爲候則炎炎將焚此非逼於盈乎有以¶全剛明之德成施生之
功者其惟開陽之謂¶歟於時爲春於德爲生於氣爲和於數爲
中¶前已離乎虛空不用之地後不至於亢極有¶悔之時吾觀之
得以此命者豈其通玄之德¶柔不至息剛不至絶中有以髣髴
長春擬議¶以正其名也通玄父諱冲常言先世相襲惟¶一子四
葉以來曁以陰德自力至通玄兄弟¶<md:KR5c0373_HFL_010-003b>¶六人其次曰伯義奉其先
人之祀季早世自¶其長曰伯和又其次曰道夷次曰志堅及通¶
玄皆爲羽衣通玄性剛明有志節然能循循¶自撙抑故見於眉
宇者常穆如也爲人推誠¶不喜以囊橐相覆掩凡厯艱險必率
先諸人¶其館穀往來羽流雖傾囊倒囷而樂爲之故¶生平無私
<pb:KR5c0373_CK-KZ_03p083a>
積遠近受業餘三百人壬辰𡻕十¶二月初三日示微疾說偈而
終門人營祠於¶觀之東偏而葬之𡻕時來會祭奠不輟銘曰¶
闢戸曰乾如陽之開粹宇之命胡爲來哉通¶<md:KR5c0373_HFL_010-004a>¶玄卜築實肖其德
長春合之球琳一色於戲¶通玄今爲飛仙彼居之安無恃吾前
陽不可¶亢亢則凶極委靡循循亦幾於息擇乎兩端¶日麗春熙
惟其有者是以似之或承之羞中¶乾面澤貽此刻文服之無斁¶

*** 　　順德府通真觀碑¶
　　　平　 章　 政　 事　 宋　子　貞　撰¶
夫道家者流推老氏爲始祖老氏之教主之¶以太一建之以常
無有以冲虛恬淡養其內¶以柔弱謙下濟其外蓋將使人窮天
<pb:KR5c0373_CK-KZ_03p083b>
地之始¶<md:KR5c0373_HFL_010-004b>¶會萬物之終刳心去智動合於自然以之修¶身則壽而
康以之齊家則吉而昌以之治國¶平天下則民安而祚久長非
有甚高難行之¶論幻怪詭異之觀也世旣下降傳之者或異¶一
變而爲秦漢之方藥再變而爲魏晉之虛¶玄三變而爲隋唐之
禳禬使五千言之玄訓¶束之高閣以爲無用之具矣金正隆間
重陽¶祖師王公以師心自得之學闡化於關右制¶以强名謂之
全真當時未甚知貴國朝啟運¶之初其門人邱長春首被徵聘
仍付之道教¶<md:KR5c0373_HFL_010-005a>¶天下翕然宗之由一以化百由百以化千由¶千以
化萬雖十族之鄉百家之閭莫不有玄¶學以相師授而况大都
大邑者哉此通真觀¶之所以作也謹按其觀在郡城之西南隅
<pb:KR5c0373_CK-KZ_03p084a>
始¶𡻕在辛巳同塵真人李志柔依城隍廟聚徒¶而居之尋購地
其傍廣以爲觀因得今額纔¶構一室以爲講論之所會以掌教
尹淸和之¶命俾居終南之宗聖宮卽以觀事囑之於弟¶志雍曁
韓志久而二人者皆道念深重能守¶師訓又得郡守安國軍節
度使趙侯伯元爲¶<md:KR5c0373_HFL_010-005b>¶功德主於是遠近響應緣力日振首建大殿¶
於其東以像三淸次築祖堂於其西以祀七¶真然後齋堂方丈
靜位散室饍饈之㕑雲眾¶之居相望而作至於井竈廐庫級甃
綵繪罔¶有不備拓庭而能寬植木而能疎沉沉焉洞¶洞焉真高
人之雅居而列仙之別館也觀之¶南別置蔬圃以資道眾其爲
屋凡四十間爲¶像凡二十一軀爲地合六十畝始大殿告成¶而
<pb:KR5c0373_CK-KZ_03p084b>
志雍遽蛻去餘皆志久爲之庚申之夏余¶自覃懷應聘於上都
亦嘗一過其地故特書¶<md:KR5c0373_HFL_010-006a>¶之使千載而下居其室食其功者知有
所自¶來矣同塵洺水人自其父志微素喜沖澹嘗¶事開玄真人
李志實故同塵亦在弟子之列¶及學成行尊而其兄志端弟志
藏志雍皆從¶之遊俱嘗隸籍是觀同塵性湻至早𡻕得鍊¶氣訣
隱居於仙翁廣陽兩山之間絶跡人間¶者蓋十有二年及聞長
春宗師奉詔南下乃¶迎謁於燕山玄關祕鎖迎刃而解其後傳
道¶四方遊無定所及住持終南道價益重遂以¶朝命得今真人
之號并黃金冠服陶鑄之下¶<md:KR5c0373_HFL_010-006b>¶率多成德其化行一鄉行孚一邑
其爲方所¶者若宮若觀若庵殆百餘區然猶以通真爲¶指南志
<pb:KR5c0373_CK-KZ_03p085a>
久潞之長子人實與余同里閈雅爲¶大宗師李真常之所知因
以承制之命賜號¶通真大師及今誠明真人張公嗣掌道教又¶
令綱紀順德洺磁威四州之眾其爲人蓋可¶知銘曰¶
乾坤肇判雞子封恍惚有象存其中化育萬¶有初無功混混浩
浩始復終廣成多言坐崆¶峒陽和泄地一脉通函關鬱鬱紫炁
充兩篇¶<md:KR5c0373_HFL_010-007a>¶道德開盲聾言各有師師有宗子孫異日紛¶相攻終南
躍起重陽公淨掃浮雲還太空天¶皇下降開玄風一竅吹作萬
不同襄城道士¶得小童平地幻出蓬萊宮地周千里歸帡幪¶物
不疵癘年穀豐𡻕時筐筥走媪翁自今以¶始傳無窮¶

** 　　重修太淸觀記¶
<pb:KR5c0373_CK-KZ_03p085b>
　　　奉　　  天　　  王　　 奐　　撰¶
地勝而後境勝理之必然者也方此之時以¶洽水之陽北負梁
山東肘黃河獨無名宮傑¶<md:KR5c0373_HFL_010-007b>¶觀乎連年會道者馬志玄於燕於薊
門不遠¶數千里請記太淸之頂末扣其所以然則曰¶創之者先
師喬鍊師也潛道其名德光其字¶平陽人天資恬淡純厚而躭
林泉之樂初𡻕¶入關中得法於丹陽宗師旣而丐隱縣市爲¶劉
戸部好謙所知一日拉同志李君淸虛遊¶故城之東北隅趙氏
園面太華而嘆曰修真¶之地孰踰於此歟趙聞而施其地乃與
淸虛¶結茅以居蓋大定十七年也後因庵而觀土¶木工技競以
時集殿宇像設之嚴指顧告成¶<md:KR5c0373_HFL_010-008a>¶至於賓客棲止廚藏廐圃之所
<pb:KR5c0373_CK-KZ_03p086a>
莫不畢具天¶興之亂掃然矣曰復之者熙真先生吉志通¶鍊陽
子張志洞也始於丙申訖於辛丑甫五¶六載而丹雘斑斑然鍾
磬鏘鏘然簪裾濟濟¶然向之瓦礫荆棘之場一還舊觀矣實縣
宰¶白侯玉主之而邑民杜恩等翼成之也其大¶槪如是余亦竊
有感焉嗚呼人心何嘗不善¶而所以爲善者顧時之何如耳方
功利馳逐¶之秋而矰繳已施陷穽步設則高舉遐飛之¶士不得
不隱於塵外此又必然之理也然則¶<md:KR5c0373_HFL_010-008b>¶古之所謂避地避言者其
今之全真之教所¶由興耶或者例以跡而疑其心是殆見其善¶
者機也使有志於世者誠能審涵養勤恪之¶爲常達推移擴充
之爲變率其子弟如全真¶之屬重道尊師化其鄰里如全真之
<pb:KR5c0373_CK-KZ_03p086b>
徒真履¶實踐朝夕以無間舉動以相先而能不失其¶孝悌忠信
之實則一身之計可以移之於一¶家一家之事可以移之於一
國一國之政可¶以充之於天下矣雖坐進夫三代唐虞之治¶而
使民之仁壽物之蕃昌猶指諸掌然則敢¶<md:KR5c0373_HFL_010-009a>¶問其要自正心誠意
始壬子正月戊戌日記¶

** 　　淵靜觀記¶
　　　河　　  東　　  高　　 鳴　　 撰¶
恒山爲中國巨鎮稽之書實有虞氏朔巡狩¶之地後代相承寘
祠于大茂峰之絶頂以備¶封祀世因謂之神尖距神尖而東不
兩舍抵¶石門有谷曰帶耳厥土衍沃崇崗限其陰磵¶水絡之淙
<pb:KR5c0373_CK-KZ_03p087a>
淙然東南流可以湘濯灌漑環望¶千金鐵冠諸嶺巖岫厯厯如
在掌上四時變¶化雲煙草樹濃淡覆露殊愜人思致殆亦天¶<md:KR5c0373_HFL_010-009b>¶壤
間一嘉處也全真重顯子築觀於其中額¶曰淵靜於是乎一山
之勝槪盡爲淵靜几閣¶之供矣初重顯子自武川來將徧遊南
方設¶教度人唐司倉張瑋輩傾心事之旣日聞道¶妙咸有社稷
尸祝之意重顯子曰吾得一把¶茅一盂飯足矣何苦以膠膠羨
物爲哉所慊¶者聖真無象設之宇門弟子無以揭香火之¶處大
眾雜然曰謹受教𡻕己丑瑋割世業膏¶腴田三十畝始基之輸
幣入粟者道路不絶¶及庀工董役火西流而載旬三浹而成其
用¶<md:KR5c0373_HFL_010-010a>¶簡其功速若有神陰相之者儼大殿於端掖¶西以堂又掖東
<pb:KR5c0373_CK-KZ_03p087b>
以庖危墉屹乎四周不華不¶質不庳不侈曲中儀軌凡若干楹
雖城邑名¶構窮土木金碧之盛以山林泉石左映右帶¶而氣象
有出乎其表者矣蓋重顯子生有淑¶性兒時已不茹葷血大定
間同郡靈真子爲¶引度卽許以法器靈真子實丹陽馬公之高¶
弟惟傳授有源又嘗尸居環堵久於鍊化故¶其得道甚敏及謁
長春宗師又知修行之要¶獨善其身不若廣建道場爲大利益
事用是¶<md:KR5c0373_HFL_010-010b>¶所至之方苟緣契有在必盡心焉區以計之¶如淵靜者
百有奇至謂幽深高潔爲仙家福¶地如小有洞天者皆不敢與
淵靜齒懿哉若¶重顯子可謂篤道自信不負玄門者矣後二¶十
年門人等合謀曰物理有廢興世代有遷¶革惟金石可以傳不
<pb:KR5c0373_CK-KZ_03p088a>
朽夫吾師之功載卓卓¶如此不自以爲功其任責在後人爾今
師已¶矣爲後人者不務光揚襃大不幸當不能逃¶數之時視遺
跡泯焉無據則負負其何言盍¶請工文辭者以卒事旣數踵門
余甚憐其勤¶<md:KR5c0373_HFL_010-011a>¶厚意遂爲著其始末云重顯子其自號也姓¶陳諱
志益單州琴臺人嘗住侍葛公山淸虛¶宮壬辰春順化享齒八
十有一贈洞虛真人¶自餘高風異行曁所度弟子名氏有淸虛
之¶碑在茲畧而不書癸丑二月二十有二日記¶

** 　　神淸觀記¶
　　　北　　  平　　  王　　 粹　　 撰¶
凡道觀之稱於世者或占山水之秀或擅宮¶宇之盛非宮宇則
<pb:KR5c0373_CK-KZ_03p088b>
無以示教非山水則無以¶遠俗是二者難於兼得雖使兼之非
有道德¶<md:KR5c0373_HFL_010-011b>¶之士亦莫能與焉崞之神淸觀通玄大師雲¶陽子柳志
春之所居也其山水則五臺滹水¶在其東崞山正陽在其西南
有金山天涯陽¶武前高北有鴈門地角大和如野其宮宇則¶三
淸之殿七真之堂真官山祇之祠雲堂丈¶室齋廚廪廐之屬飾
之以金碧樹之以松槐¶環之以園圃輝映遠近崞人崇奉之日
久矣¶始塗陽王朴與州長閻鎮諸公協力興建疏¶邀雲陽子住
持累年而成名曰神淸淸和真¶人賜之也乙未春會真人適終
南道由忻崞¶<md:KR5c0373_HFL_010-012a>¶之間雲陽子偕耆宿官僚迎謁至則憩於神¶淸者
月餘遂以其觀歸之汾晉諸觀歸於真¶人者神淸其首也未幾
<pb:KR5c0373_CK-KZ_03p089a>
真人還長春宮雲陽¶子承命以楊志應知觀事庚子秋九月雲
陽¶子從綦淸真抵燕請真人西行改葬重陽師¶祖於劉蔣間稽
首堂下言曰志春賴父師道¶蔭灑掃神淸已數年矣今棟宇粗
備簪褐幸¶集𡻕屢熟而人安且和及此閑暇無文以紀¶之竊懼
其事跡之冺没於後也俄以知長春¶宮事抱真大師張德方爲
介來乞文勤甚粹¶<md:KR5c0373_HFL_010-012b>¶蓋嘗察雲陽子爲人矣心淳而氣和量弘而¶
行峻眾中混然不自露見然四方耆舊咸推¶其爲有道之士茲
神淸所由興也山水之秀¶又皆萃於觀之左右前後豈天設福
地必俟¶有道之士而授之耶廟貌旣盛教風旣行雲¶陽子不敢
以爲己有會遇大宗師而出之若¶王樸閻鎭與其一時耆宿官
<pb:KR5c0373_CK-KZ_03p089b>
僚贊成道緣者¶皆當大書特書而播淸芬於無窮也然神淸¶之
爲觀也亦美矣有山水之秀有宮宇之盛¶又有道德之士表而
出之兼是三者餘所罕¶<md:KR5c0373_HFL_010-013a>¶及卒被大宗師之光明造化將見卓然
立於¶天壤之中亘千百世而獨存者矣粹嘗許雲¶陽子觀記久
而未暇爲也聞其歸時囑抱眞¶者辭意懇切故爲之書其大畧
如此惜乎雲¶陽子已西欲問其祥不可復得他日倘能西¶遊過
雲陽子於神淸瞻其宮宇覽其山水苟¶斯文有所未盡者尚當
增益冬十月二十八¶日記¶

** 　　隴州汧陽縣新修玉淸觀記¶
　　　臨　　 潢　　 李　 　邦 　獻　 撰¶<md:KR5c0373_HFL_010-013b>¶
<pb:KR5c0373_CK-KZ_03p090a>
爲山九仞功虧一簣聖人之所深惜也物有¶垂成而不遂者君
子見之亦豈無慨然傷悼¶而欲遂成之心汧陽玉淸觀營建有
日矣旣¶成而後謀記之於石以延安令常元亨爲文¶期日刻之
適西北寇至以是遂輟今猶未克¶模勒是可嘆也頃西省郎中
粘割公子陽被¶檄自朝那入於鳳鳴道經是邑其宰導而謁¶之
旣至堂廡淸肅門壇閴寂檜柏森密竹木¶叢蔚而又汧水北來
石壁當其衝勢若窘束¶不得逞迴折而流湧湍激射若雷之殷
殷然¶<md:KR5c0373_HFL_010-014a>¶其區處域別皆有嘉趣或面山而廬或枕流¶而軒山光在
目水聲在耳四顧灑落殆若世¶塵所不到悵然眷戀而不忍去
周行徧厯見¶素碑瑩鏡而無字刻詰諸主觀因得常令所¶爲文
<pb:KR5c0373_CK-KZ_03p090b>
然邊幅破裂字形漫滅絶去者十二三¶讀至行盡每每句不相
續至於經始落成猶¶不見其日但未見爲文之始泰和丁卯𡻕
爾¶公曰石旣礱矣文旣成矣何待而不遽立也¶主觀答以兵革
之故公執紙惋嘆卷而懷之¶因許以補亡葺罅而後命工開鎸
必爲若輩¶<md:KR5c0373_HFL_010-014b>¶終是業也一日僕以事詣府謁公於普照方¶丈公以
此文示僕因命考之其大略曰縣之¶東南抵汧之石岸岸相對
如門土人謂之石¶門或傳導汧入渭禹之所鑿也瀕岸而北藉¶
石臨水有地廣袤數畝始全眞蒲察師卜庵¶於此師操行淸高
刻苦於道由是人敬仰之¶旣而羽衣黃冠爭築室於其側皆願
執庚桑¶楚之役他日師集其眾而告曰吾與若輩兀¶兀然日無
<pb:KR5c0373_CK-KZ_03p091a>
所爲而棲此煙霞之勝境具何福¶緣而享此樂也與夫作一己
修眞之地曷若¶<md:KR5c0373_HFL_010-015a>¶爲萬民祈福之宮吾欲於此起觀宇使神明¶有
所依止不亦可乎眾伏膺師訓唯諾而退¶皆願協力而贊成之
乃相與行化於縣人於¶是遠近響應結緣而來者絡繹如市富
以其¶財貧以其力故材木塼甓凡所當用者刻期¶而備殿宇像
設與其所當修起者不日而成¶旣而請額於朝廷而勅賜曰玉
淸居無幾何¶師忽不疾而逝纊息不屬而視之宛然如生¶同學
于善慶與門弟子思師之德龕其像而¶事之其始終可見者如
此而已而公徐曰子¶<md:KR5c0373_HFL_010-015b>¶爲我因其舊文而更新之僕以初未嘗親
厯¶其地且所誌者不詳而欲固辭因語公曰道¶家者流而以淸
<pb:KR5c0373_CK-KZ_03p091b>
靜無爲爲本今師勞人之力¶而靡土木之費非所謂知其本者
也何以文¶爲公曰不然常善救人故無棄人老氏之微¶旨也師
佩是言而有度人之心然人之稟賦¶各異天資厚者善由中出
而易入於道薄者¶扞格而不能合故假神明之像使日知所敬¶
以畏其外由之以厚其中也師豈好爲浮誇¶侈靡者哉况因夫
人之所欲爲而爲之非能¶<md:KR5c0373_HFL_010-016a>¶力使强歛烏得以是而訿師也且夫
物有旣¶成而微闕者因而成之亦士君子之美事也¶又何辭焉
聞公之言卽公之心則知廢者皆¶可以興墜者皆可以起因援
筆而粗書之正¶大乙酉季冬二十有七日記¶

*** 　　大都淸逸觀碑¶
<pb:KR5c0373_CK-KZ_03p092a>
　　　正奉大夫參知政事商挺撰¶
己卯之𡻕長春邱公來自海上應¶
太祖皇帝之聘越金山而入西域也弟子從¶行者十八人各有
科品隸琴書科則有眞人¶<md:KR5c0373_HFL_010-016b>¶冲和潘公焉及南歸至蓋里泊夜宣
教語謂¶眾曰今大兵之後人民塗炭居無室行無食¶者皆是也
立觀度人時不可失此修行之先¶務人人當銘諸心長春旣居
燕士庶之託跡¶四方道侶之來歸依者不啻千數宮中爲之¶嗔
咽公曰吾師之言不可忘也乃擇勝地以¶爲長春別館壬辰𡻕
廣陽坊居民有貨其居¶者公往相焉曰土厚木茂淸幽之氣蔚
然眞¶道宮也遂捐資以貿之建正殿翼左右二室¶以居天尊洎
<pb:KR5c0373_CK-KZ_03p092b>
諸神像講堂齋庖方丈客寮靡¶<md:KR5c0373_HFL_010-017a>¶不有所亦門人韓郭尹劉諸人
善繼其志而¶後有成也仍築琴臺於殿之陰今朝有名琴¶二曰
春雷曰玉振皆在承華殿貞祐之變玉¶振爲長春所得命公蓄
之故以名其臺而又¶葺蔬圃以供𡻕計植花木爲遊觀之所觀
成¶之日實城西南之觀求額於淸和眞人故以¶淸逸名之至元
丙戌秋門人王志和偕同輩¶二三人狀觀之顚末來求文以刻
之石有以¶淸逸名額之意爲問者予應之曰天地之氣¶有淸有
燭人受所賦則淸者賢而濁者愚世¶<md:KR5c0373_HFL_010-017b>¶之賢者有避世之士焉薄
功名而不爲輕世¶位而不居寄形於寂寞之濱委心於紛華之¶
外者靜安閑適以自樂其所樂耳潘公之修¶是觀也靜而深有
<pb:KR5c0373_CK-KZ_03p093a>
山林之趣幽而雅無金碧¶之華琴臺足以寓意庭柯足以怡顏
四時花¶木足以招徠賓客門巷蕭條俗駕稀而市聲¶遠人之至
也猶若脫塵羈逃世網其心放焉¶而有忘其歸者况家於其中
也哉彼戀功名¶嗜富貴縈內疚以汨心志圖外觀以維車服¶而
疲憊精神於車塵馬足間視淸逸者爲何¶<md:KR5c0373_HFL_010-018a>¶如作者喟然嘆曰淸
和之言旨哉請以是說¶書之石用告來者於是乎書公諱德冲
字仲¶和淄州齋東人方在娠母夢祥雲覆其體妊¶十九月乃生
七𡻕猶不言忽有一道者過其¶門而丐焉卽從傍與語家人遂
驚道者曰道¶器也令其父教之讀書日誦千餘言將娶婦¶遂潛
往棲霞濱都觀請謁長春師過濰陽玉¶淸宮淸和尹公爲紹介
<pb:KR5c0373_CK-KZ_03p093b>
焉初號冲和後領河¶東道教事居純陽上宮又號九峯老人賜
號¶玄都廣道冲和眞人銘曰¶<md:KR5c0373_HFL_010-018b>¶
淸逸之觀何隆隆乾坤淸氣公所鍾祥雲覆¶母身乃降道氣大
受超凡庸神仙宮府聊相¶從翛然遠引追喬松石壇月高曉露
濃滿庭¶花木春融融利名不到蓬萊中抗塵走俗嗟¶樊籠琴臺
千古遺高風自愧老筆銘新宮¶

** 　　增修華淸宮記¶
　　　參知政事陜西四川等路行中書省事商挺撰¶
始余從先大夫右司君宦遊長安道過華淸¶周行廊廡間因讀
唐宋以來名賢石刻其間¶興廢沿革炳然如在目前重樓延閣
<pb:KR5c0373_CK-KZ_03p094a>
層臺邃¶<md:KR5c0373_HFL_010-019a>¶沼雖不迨承平盛時而規模制度宛然故在¶迨天兵南
下居民東遷所在宮觀例墮灰刼¶秦爲兵衝焚毁尤甚所謂華
淸者亦不免莽¶爲薉區矣𡻕癸丑奉命西來復過故宮意謂¶蕩
然無復向日及見其屋宇修整階序廓大¶爲殿者八曰三淸曰
紫微曰御容曰四聖曰¶三官曰列祖曰眞武曰玉女爲閣者二
曰朝¶元曰經藏爲湯所者二曰九龍曰芙蓉鐘鼓¶有樓靈官有
堂星壇雲室蔬圃水輪以次而¶具丹堊藻繪粲然一新若初未
毁而又有加¶<md:KR5c0373_HFL_010-019b>¶焉者詰其故主宮趙志古等合辭言曰辛丑¶春先
師淸平老人趙公志淵自洺州從淸和¶宗師會葬祖庭還過驪
山四顧彷徨憫宮室¶之彫廢遂慨然以修復爲事乃命其徒剪
<pb:KR5c0373_CK-KZ_03p094b>
榛¶棘礱柱礎陶瓴甓勤垣墉於是四方道侶各¶執其藝來會宮
下鼓舞忻躍咸願薦力土木¶之功以時竟舉斜傾者起之腐敗
者易之破¶缺者完之漫漶者飾之又得太傅移刺公總¶管田公
輸貲助役相與翼成稍稍興葺僅見¶倫敘事未竟不幸先師捐
館命弟子張志靜¶<md:KR5c0373_HFL_010-020a>¶主之無何張亦厭世志古等才謭力綿大懼¶
不任以墜宗緒自是脇不沾席食不甘味飢¶寒疾苦不以累其
業者逾十五年始克有成¶敢以記請庶徵石書辭俾先師之功
勤永有¶傳焉屬時多故辭未能也中統改元與平章¶廉公再被
隆委殿邦坤隅志古輩復以其師¶行實來謁且迫促前記余謂
秦中名山水多¶矣可取者唯華淸爲最闢門可以瞰淸渭登¶高
<pb:KR5c0373_CK-KZ_03p095a>
可以臨商於高甍巨棟綿亘盤鬱寒藤老¶樹蒙絡搖綴而漢唐
之離宮別館咸在焉斯¶<md:KR5c0373_HFL_010-020b>¶則華淸之奇觀也前人述之備矣又况
東西¶奔走實當衝要而能潔齋館以待賓僚蓄芻¶藁以備傳客
饑者食之寒者隩之疲者休之¶小大畢慰其意咸充然若有所
得此其與時¶遷徙應物變化隨俗施事無所往而不宜者¶也向
非淸平玄應感人曷能新宮宇還舊觀¶非志古輩竭力盡悴曷
能勤堂構紹宗風而¶喑無一言是使師弟子之功冺默而不傳
也¶聊推次營造之始末俾刻諸石用紀𡻕月云¶時中統二年九
月日記¶<md:KR5c0373_HFL_010-021a>¶

** 　　七眞傳序¶
<pb:KR5c0373_CK-KZ_03p095b>
　　　南至封龍山樵李冶仁卿撰¶
山車垂鈎不雕不幾之謂眞嬰啼孺慕與生¶俱生之謂眞上皇
之世一眞大全其化淵淵¶其俗平平標枝野鹿同歸自然物與
無妄夫¶何爲乎雖接子之或使亦季眞之莫爲已世¶旣下衰道
術幅裂一眞內潰萬僞𧥄𧥄猖狂¶恣雎謾讕佹僪剖姦劂詐沂
鄂太素於斯時¶也不有至人濟之無假之津返之邃古之宅¶則
日塡月積積習生常氓之蚩蚩將爲異物¶<md:KR5c0373_HFL_010-021b>¶天可倚杵初不待千
𡻕之遼是故帝鴻世有¶廣成之救姬周世有混元之救戰國世
有南¶華冲虛之救而七眞繼踵曡爲近世之救所¶遇雖殊其爲
救一也自重陽始祖開眞筌於¶金源氏正隆大定之初長春老
<pb:KR5c0373_CK-KZ_03p096a>
仙翁眞風於¶我國朝啟運建極之際中間陶鑄羣生使之¶保合
太和各正性命蓋千萬數而俘鹵之餘¶齒凍餒之殘喘狴犴之
假息所以起尸肉骼¶膏枯已痛俾人蒙安樂之福者又莫得而
周¶知然則七眞之救世也眞叶上帝之心也上¶<md:KR5c0373_HFL_010-022a>¶帝之愛民也眞
藉七眞之教也不然何爲天¶生聖皇出甯四海天生長春左右
大命相與¶聚精會神而同始共終哉長春上賓淸和勅¶藏之眞
常發揮之今而誠明布濩之則夫七¶眞之盛跡炳如日月在天
矣雖無文字纂述¶固不没没况傳贊精確仙語琅琅耶諸君敘¶
列曲折備盡然走復贅談其傍亦側聽陽阿¶從而和之耳乃若
虛舟靈風飄蕩變化日新¶之說此又玄中之玄走雖老尚獲一
<pb:KR5c0373_CK-KZ_03p096b>
漑之益¶詩云招招舟子人涉卬否人涉卬否卬須我¶<md:KR5c0373_HFL_010-022b>¶友稽首誠
明母曰子非其人𡻕至元乙丑日¶序¶

** 　　送眞人于公如北京引¶
戊戌𡻕三月初吉北京司鑰萬戸烏公遣介¶紹抵長春奉玄纁
致書邀眞人洞眞老以矜¶式其國人旣可所請四月望日公復
躬親備¶車馬來逆僕聞洞眞甯海人自齠齓入道居¶關中五十
餘年里閈不一遊其苦節厲志行¶軰鮮儷潔行仁聲遠近著聞
正大間被中旨¶提點汴京中太一宮越壬辰大軍南渡燕京¶<md:KR5c0373_HFL_010-023a>¶長
春宮諸耆宿莫不懸懸於懷後聞嚴行臺¶護歸東平莫不相慶
因至燕謁處順堂宮人¶懇留不獲南歸五年矣羽士服其精嚴
<pb:KR5c0373_CK-KZ_03p097a>
如奉¶神人都人瞻其容止如覩列仙一日命駕猿¶鶴爲之怨驚
松菊爲之寂寞眾設堅議以阻¶其行其信不可奪也至欲有以
力挽而俾不¶得去者僕曰至人兼善之心視斯世如一常¶以其
有餘補其所不足長春淸和留西堂李¶眞常主法席其餘耆德
不可槪舉比輟此老¶以及遠方正如海藏雖去一珠吾光無所
損¶<md:KR5c0373_HFL_010-023b>¶施之他室照夜爲有餘矣又况白霫土厚人¶純勸善易入聞
道易行加之烏使君侯漕臺¶輩身先奉篲能致有德先覺以師
範之視變¶故俗如反掌耳或謂洞眞澹如白雲去往無¶心安能
規規語汝誨汝俾汝悠悠者果從其¶訓耶僕曰明月一出卽現
諸水月何期於水¶水亦不能逃夫月者大明以臨之至寂以感¶
<pb:KR5c0373_CK-KZ_03p097b>
之心領神受中有不能已者何事䂓䂓其間¶洞眞胸中自有明
月人性猶水天下一也何¶獨白霫之疑哉眾聞之雖其元老見
奪爲私¶<md:KR5c0373_HFL_010-024a>¶弔復以君子所居者化爲兹道賀也於是相¶與開賓館
設祖席作歌詩餞送以寵其行張¶本引之且贈詩¶
眞人白霫行長官執其御富貴不敢驕熏鍊¶竊思預誰謂霧豹
隱忽與雲鴻翥祖餞何徘¶徊未忍別離遽煙柳望長亭茫茫正
飛絮¶

*** 　　眞常李志常¶
臨岐執別春始歸桃花將盡柳花飛望中車¶馬健如疾何時再
見丁令威¶
<pb:KR5c0373_CK-KZ_03p098a>

*** 　　又¶<md:KR5c0373_HFL_010-024b>¶
心去意難留乘春賦遠遊秋風吹素髮猿鶴¶替人愁¶

*** 　　定庵呉章¶
祖席相看手屢持東風無奈思依依慣聞玄¶鶴幽庭唳忽作仙
鳧獨自飛苑北佳遊何日¶再終南舊隱幾時歸因君喚起家山
興不覺¶臨風賦式微¶

*** 　　馮翊馮志亨¶
古汴玄宮久住持眞仙無地不歸依水中一¶月隨方現天上孤
雲到處飛蕙帳夜寒添鶴¶<md:KR5c0373_HFL_010-025a>¶怨祖庭春暖待師歸此行莫負關山
約早占¶終南冷翠微¶
<pb:KR5c0373_CK-KZ_03p098b>

*** 　　河東段天常¶
華表千年鶴翩翩復舊遊遼天快空廓燕市¶謝淹留輕舉師先
得高飛我未由望窮雲海¶路不斷暮煙愁¶

** 　　終南山甘河鎭遇仙宮詩序¶
　　　太　原　虛　舟　道　人李鼎撰¶
雄雞一鳴六合出其昏闇薰琴一奏萬物遂¶其長養天下之事
有廣大至於充塞霄壤而¶<md:KR5c0373_HFL_010-025b>¶感發之機初或起於毫末者何哉蓋
一物之¶細而至理之所寓實有不知所以然而然者¶存焉耳甘
之一水其用有如此者我重陽祖¶師之道其傳而當至於百千
萬世之無窮予¶不得而預言之始以正隆以來百年三四傳¶中
<pb:KR5c0373_CK-KZ_03p099a>
眾所同見者而觀之其出自門下登眞者¶自邱劉譚馬數師眞
以降不知其幾百千人¶其賴以生死肉骨者不知其幾千萬人
其宮¶觀不知其幾千百所凡顱圓趾方號物之靈¶者苟能撤胸
中之自蔽而向之莫不在大光¶<md:KR5c0373_HFL_010-026a>¶明中隨求而隨給信乎其充塞
霄壤也原其¶始動之機實自此水遇二仙飲以一杯之力¶而發
之故洞眞眞人于公卽其地立其宮以¶志之也而洪儒鉅筆復
賦詩以美之天樂道¶人李公和甫請予爲序予乃爲之說曰水
之¶爲物自兩儀奠位之始人非水火不生活其¶濟世之用水又
居火之先是有利於世者莫¶過於水雖然此但水之常也物莫
不有常亦¶莫不有變變則神常則不必論變則有所論¶至論水
<pb:KR5c0373_CK-KZ_03p099b>
之變又於神與非神之間有不可測¶<md:KR5c0373_HFL_010-026b>¶之理學道者不可不講也
謂水之神耶貪泉¶之水不能改夷齊之淸若之何而神謂水之¶
不神耶上池之水而能化扁鵲之醫若之何¶而不神予謂此神
化天運之機祖師本全之¶於未始有物之前伏而不發若有所
待一旦¶遇此可發之地鶴鳴子和自相感召莫之能¶禦是以有
今日之大也如曰不然自有此水¶以來其飲之者可勝計耶何
獨私於我祖師¶焉易曰神而明之存乎其人其斯之謂歟中¶統
辛酉𡻕上元日稽首載拜序¶<md:KR5c0373_HFL_010-027a>¶

** 　　題甘河遇仙宮¶
　　　正奉大夫參知政事商挺撰¶
<pb:KR5c0373_CK-KZ_03p100a>
子房志亡秦曾進橋下屨佐漢開鴻基矻然¶天一柱要伴赤松
遊功成拂衣去異人與異¶書造物不輕付重陽起全眞高視仍
闊步矯¶矯英雄姿乘時或割據妄跡復知非收心活¶死墓人傳
入道初二仙此相遇于今終南下¶殿閣凌煙霧我經大患餘一
洗塵世慮巾車¶儻西歸擬借茅庵住明月淸風前曳杖甘河¶路¶<md:KR5c0373_HFL_010-027b>¶

*** 　　　陜西行中書省左右司郎中張𧗼上¶
樓閣崢嶸甘水濱重陽曾此遇天眞瓊漿一¶滌迷雲散醉眼初
開道日新遠別西秦勞玉¶趾徑歸東海釣金鱗存神過化如時
雨重與¶玄元繼後塵¶

*** 　　　翰林待制孟攀鱗上¶
<pb:KR5c0373_CK-KZ_03p100b>
道源將啟寓眞筌會際因緣豈偶然雲本無¶心閑出岫珠由罔
象得成玄二仙秘訣歸親¶授一飲神機已默傳唯有善淵流派
遠紛紛¶滄海幾桑田¶<md:KR5c0373_HFL_010-028a>¶

*** 　　　京兆府學教授李庭上¶
湛湛溪流漬古苔仙眞相遇此徘徊一瓢玉¶液逡巡就七朶金
蓮次第開雲海難尋歸去¶路乾坤惟有刼餘灰只應華表千年
鶴會爲¶家山一再來¶

*** 　　　陜西漢中道提刑按察使王博文上¶
才出山垠可濫觴派流至此便汪洋前滋琪¶樹七珠秀後長金
蓮萬朵芳勾漏莫誇丹井¶味南陽休詫菊潭香問津誰有重陽
<pb:KR5c0373_CK-KZ_03p101a>
志試酌¶淸泠正脉嘗¶<md:KR5c0373_HFL_010-028b>¶

*** 　　　宣授樞密院參議陳邃上¶
蒼髯如戟眼如冰凜凜丰標漢𡻕星應是老¶仙元有分更遭羽
客解通靈一瓢神糞開玄¶境萬古中原拜祖庭聞道刼餘糜爛
者多因¶此水救來醒¶

*** 　　　翰林直學士中順大夫王利用上¶
外全乎人內全乎天白玉在石玄珠在淵海¶蟾一照重陽卽仙
道以水悟水乃道筌人勿¶自棄甘河有泉¶

*** 　　　洛陽宰沂上¶<md:KR5c0373_HFL_010-029a>¶
休羡曹溪一勺甘西江吸盡是空談遇仙橋¶下洋洋水正派元
<pb:KR5c0373_CK-KZ_03p101b>
來有指南¶
派出終南不少休源泉混混遍中州反涇合¶渭東歸海要向蓬
萊頂上流¶
未遇仙眞可奈何易牙有口謾蹉跎操瓢試¶向橋邊飲水味過
於酒味多¶

*** 　　　翰林直學士知制誥姚燧上¶
終南山下甘泉水我挈瓶嘗井泉比如何仙¶翁酌飲人一唾世
上無醪醴是何濡軌不成¶川北流赴渭朝宗然東海相絶幾千
里餘波¶<md:KR5c0373_HFL_010-029b>¶開七黃金蓮河之源委人不見味更幽眇人¶豈辨仙翁
乘雲能再來醉棄餘杯須一吮¶
<pb:KR5c0373_CK-KZ_03p102a>

*** 　　　嘉議大夫安西路總管府尹李頍上¶
大道茫茫隔幾塵世途何處問迷津自從一¶飲天瓢水迴首西
風已悟眞¶
魏叟求仙萬死中長房何苦遇壺公爭如一¶滴甘河水便有超
凡入聖功¶

*** 　　　安西路總管府同知王贇上¶
玄元遺教五千言萬古應難得正傳大道杳¶冥還有本至人遭
遇豈無緣堪嗟漢武空巡¶<md:KR5c0373_HFL_010-030a>¶海可笑王喬浪學仙誰識終南山下
路一瓢¶甘水是眞筌¶

*** 　　　安西路總管府判官寇元德上¶
<pb:KR5c0373_CK-KZ_03p102b>
布衣落託酒錢麤曾遇仙翁倒玉壺鉛汞有¶蒙傳祕訣聖凡從
此頓殊途消冰作水元非¶異點鐵成金信不無千古甘河河上
路紅塵¶擾擾嘆吾徒¶

*** 　　　安西王府說書劉汾題¶
何人畫仙翁醉飲甘河水重陽豐骨變四海¶玄風起東有丹陽
師心從祖庭死長春抱奇¶<md:KR5c0373_HFL_010-030b>¶氣佐命猶壁壘大教開全眞向慕風
草靡全¶眞有眞樂將相安足擬鬱鬱三神宮分據如¶鼎峙人間
此水在此意能有幾憶昔臨河堤¶淸映石齒齒雲雷鼓前浪妄
意圖染指後派¶更雄深仰慙天樂子¶

*** 　　　長安客喬在上¶
<pb:KR5c0373_CK-KZ_03p103a>
樓觀森羅紫極雄仙眞去後彩霞空不緣一¶酌簞瓢水誰解千
年五祖功金闕儼遺泰甸¶月石壇高起漢陵風殷勤重展三薰
敬復許¶驂鸞會故宮¶<md:KR5c0373_HFL_010-031a>¶

*** 　　　陜西興元等路教門提點何道甯上¶
重陽師祖遇純陽秘訣初傳大地香海上七¶株琪樹秀世間萬
朵玉蓮芳天人混合同三¶昧薪火圓融共一光滾滾甘河東未
已了知¶源遠派流長¶

*** 　　　夷門天樂道人李道謙上¶
萬疊晴嵐倚碧空紫雲深鎖遇仙宮三山飛¶劍人歸後四海全
眞道化洪夢斷鶴鳴丹井¶露醮餘旛舞石壇風世間萬朵金蓮
<pb:KR5c0373_CK-KZ_03p103b>
秀盡出¶甘泉灌溉功¶<md:KR5c0373_HFL_010-031b>¶

*** 　　　前諸路道教提舉衞致夷上¶
開張道運發天機邂逅眞人若有期紫極寶¶圖陰付授玄元神
鼎重扶持陶君謾訝遷都¶水扁鵲虛勞飲上池一自甘濱遭際
後仙風¶弘衍遍華夷¶

*** 　　　安西路道門提點孫德彧上¶
鄭圃南華去不還猶龍心法失眞傳道微千¶古傷分裂天挺重
陽出大全甘水降神冥海¶外至人相契赤明前誰知一醉玄風
起吹綻¶黃金萬朵蓮¶<md:KR5c0373_HFL_010-032a>¶

** 　　後序¶
<pb:KR5c0373_CK-KZ_03p104a>
　　　門人建安張好古撰¶
紀錄之作多矣雖復窮今極古波委雲集而¶事或繁冗言必瑣
細識者病焉吾師天樂眞¶人自養浩祖庭典教秦蜀應事接物
之暇每¶以著述爲心獨念重陽祖師開化以來教法¶如此其盛
其出自全眞門下者名師耆德項¶背相望仙鄉道館什百爲耦
金石之所載莫¶不流芳於無窮然大而天下遠而四方人固¶罕
得而徧窺之也乃因所厯遇有當世名賢¶<md:KR5c0373_HFL_010-032b>¶所修之文親手抄錄
若道行若宮觀其爲碑¶記傳贊凡九十餘篇皆事跡超邁辭章
雄雅¶足以取信於天下後世者裒爲一編目之曰¶甘水仙源錄
蓋甘水者祖師遇眞之地仙源¶者全眞正派之傳是編之作亦
<pb:KR5c0373_CK-KZ_03p104b>
猶道學諸公¶所著伊洛淵源之謂其取名也甚宜矣近方¶鋟梓
以廣其傳予小子忝任校讎之責自夏¶及冬首尾厯二十有六
旬有六日工旣訖功¶復以後序見命予思師之用心其所以扶
植¶玄綱弘揚祖道誠非小補使有志之士新獲¶<md:KR5c0373_HFL_010-033a>¶覩是書不惟有
以知前人功業之盛又固足¶以見諸儒信與之公不出戸庭而
玄元之心¶法求之有餘師矣源流靡已何代無人後之¶視今焉
知不如今之視昔嗣而緝之庶幾斯¶傳之不朽也𡻕在己丑冬
至後六日拜手稽¶首謹書¶¶¶¶

重刻甘水仙源錄卷之十
