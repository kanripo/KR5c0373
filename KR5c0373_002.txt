# -*- mode: mandoku-view -*-
#+TITLE: 甘水仙源錄
#+DATE: 2015-08-29 00:58:55
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5c0373_HFL_001-031b>
#+PROPERTY: JUAN 2
¶¶¶¶<pb:KR5c0373_YP-C_27yiji-02-0024b><pb:KR5c0373_YP-C_27yiji-02-0025a>
甘水仙源錄卷之¶¶¶¶¶¶<md:KR5c0373_HFL_002-001a>¶二
　　
長生真人劉宗師道行碑
　　　秦志安撰¶
夫欲襲氣母含元精探混茫窺杳冥縮地脉¶抽天扃毫芒太虛
塵芥無垠鞭烈缺笞靊霳¶躐汗漫肩鴻濛萬物之所待而成一
化之所¶係而靈者豈尋常下士蹇淺小夫之所能哉¶今夫東萊
長生真人卯金右族炎漢遺英矯¶矯雲翮堂堂嶽精湖海不足
以盡其涵容星¶斗不足以極其高明乃祖乃父世居武官好¶<md:KR5c0373_HFL_002-001b>¶陰
德樂推恩恤寒餒惠孤惸捨良田八十餘¶頃與龍興巨刹以爲
常住種福之根當前宋¶太平興國間朝廷嘉厥孝義旌表門閭
<pb:KR5c0373_YP-C_27yiji-02-0025b>
蠲免¶租征光照連郡天不負仁自紅霞丹景中選¶擇其仙材之
精明者降瑞於掖城旣挺世也¶謹事孀母特以孝聞誓不婚宦
憎華醜榮淸¶淨自守希夷若昏顧世間物無足以撼其胷¶中之
誠屨辭故山欲訪異人而慈親盻盻然¶未之許也大定己丑之
春忽於隣居壁間人¶所不能及處揮灑二頌而墨跡尚新不留
姓¶<md:KR5c0373_HFL_002-002a>¶名其末句云武官養性真仙地須有長生不¶死人先生嘆賞
其筆力遒勁疑神物之所化¶成而未能決其信情是𡻕九月霜
寒露淸重¶陽祖師杖屨西行携邱譚馬三仙之英度海¶島厯山
城先生聞之竭蹷而趨香火而迎祖¶師顧而笑曰壁間墨痕汝
知之乎三子者亦¶相視而氷哂方悟其頌乃神通變現之所以¶
<pb:KR5c0373_YP-C_27yiji-02-0026a>
相驚也於是鏤肝薦誠刻骨效盟負几杖執¶巾瓶左右惟命死
生自程祖師愛其慇懃美¶其專精顧其神彩之不羣乃嘆曰松
之月竹¶<md:KR5c0373_HFL_002-002b>¶之雪故不受於黃塵贈之詩曰釣罷歸來又¶見鰲已知
有分列仙曹鳴榔相喚知予意躍¶出洪波萬丈高仍取壁間語
意以長生爲之¶號處玄爲之諱通妙爲之字時方弱冠之明¶年
也邱劉譚馬之名充塞乎九野八絃遊汴¶梁寓夷門乞食鍊形
隱姓埋名朝叩暮請行¶薰坐蒸委曲而挑斡玄機丁甯而啟迪
丹經¶掃惑雲拌迷氷祖師旣盡付其四象五行乃¶遺物離人而
退藏於天所謂得知友而赴蓬¶瀛也四子乃負仙骸報洪恩叩
咸陽厯華陰¶<md:KR5c0373_HFL_002-003a>¶甯神於劉蔣舊廬之坰四子之志各異先生¶獨遁
<pb:KR5c0373_YP-C_27yiji-02-0026b>
跡於洛京鍊性於塵埃混合之中養素¶於市廛雜沓之叢管絃
不足以滑其和花柳¶不足以撓其精心灰爲之益寒形木爲之
不¶春人饋則食不饋則殊無愠容人問則對之¶以手不問則終
日純純定力圓滿天光發明¶乃遷於雲溪之濱門人爲之穿洞
室於巖垠¶忽遇石井寒泉冷冷眾駭其異先生笑曰不¶遠數尺
更有二井乃我宿生修鍊之所經營¶也鑿之果然迄今洞宮號
爲三泉逮丙申𡻕¶<md:KR5c0373_HFL_002-003b>¶復還武官往拜母氏相見甚懽卜太基之陰¶
麓建靈虛之祖堂手植檜柏蒼翠成行居無¶何鄉里誣告先生
殺人輒不辭而就縛坐狴¶犴者近將十旬純陽祖師聽玉漏駕
蒼麟下¶碧霄入幽囹就枷尾付管城教之習文後殺¶人者自首
<pb:KR5c0373_YP-C_27yiji-02-0027a>
先生得以免縲絏之刑比其出也¶翰墨絶妙有龍蛇飛舉之形
大定戊申主醮¶於昌陽綵雲覆壇白鶴舞庭是𡻕也秋旱如¶焚
復披禱雨之誠旣登厥壇四望無雲曰來¶朝巳午之交當有甘
澍如傾言如有徵如影¶<md:KR5c0373_HFL_002-004a>¶響之應形聲自後東州醮壇獨師主盟
必有¶祥風冷冷捲楮幣而上騰其感應也如神迄¶今諸郡石刻
猶存至承安之三年也章宗聞¶其道價鏗鍧乃遣使者徵之鶴
板蒲輪接於¶紫宸待如上賓賜以琳宇名曰修真官僚士¶庶絡
繹相仍戸外之屨無時不盈明年三月¶乞還故山天子不敢臣
額賜靈虛寵光祖庭¶迨癸亥𡻕二月仲春初六吉辰鳴鼓集眾
告¶之以閬苑之行曲眠左肱倐然返真祥光氤¶氲瑞氣紛綸所
<pb:KR5c0373_YP-C_27yiji-02-0027b>
有遺文仙樂太虛盤陽同塵¶<md:KR5c0373_HFL_002-004b>¶安閑修真仍注道德演陰符述黃
庭奧涉理¶窟條達聖真足以爲萬世之規繩披雲宋君¶襲教軫
承法輪吸月之髓餐日之魂啟玄牝¶交谷神不忘千劫之恩乃
紀跨鸞之盛跡¶勒蒼山之翠珉其銘曰長生老仙主張化權¶吞
虛無吐自然乘紫雲而下遊碧海之邊遇¶甲子天元之會契重
陽多劫之緣撞百關通¶九泉驅四獸耕三田坐洛陽之市井鑿
雲溪¶之洞天融白雪以成粉熟玄霜而不煙聲名¶篁鼓於鳳州
光華照耀於金蓮構靈虛之紺¶<md:KR5c0373_HFL_002-005a>¶宇拜朝廷之紫宣還斷東萊之
宿債然後骨¶肉都融而遊宴八騫也¶
　　
長春真人本行碑¶
<pb:KR5c0373_YP-C_27yiji-02-0028a>
　　寂通居士陳時可撰¶
戊子之秋八月丙午余自山東抵京城館於¶長春宮者六旬將
徙居淸和子尹公謂余曰¶我先師真人旣葬矣當有碑知先師
者君最¶深願得君之詞刻之以示來世余再讓于耆¶宿且以晚
塗思涸不足以發明老仙爲解弗¶從也乃命其法弟玄通大師
李君浩然狀老¶<md:KR5c0373_HFL_002-005b>¶仙之行謁文於余曰父師長春子姓邱氏諱¶處
機字通密登州棲霞人幼聰敏日記千餘¶言能久而不忘未冠
學道遇祖師重陽子於¶崑嵛山之煙霞洞祖師知其非常人也
以金¶鱗頌贈之遂執弟子禮尋長生劉公長真譚¶公丹陽馬公
皆造席下相視莫逆世謂之邱¶劉譚馬焉大定九年從祖師遊
<pb:KR5c0373_YP-C_27yiji-02-0028b>
梁明年祖師¶厭世十有二年師洎丹陽公護仙骨歸終南¶葬於
其故里師乃入蟠溪穴居日乞一食行¶則一簑雖簞瓢不置也
人謂之簑衣先生晝¶<md:KR5c0373_HFL_002-006a>¶夜不寐者六年旣而隱隴州龍門山七年
如¶在磻溪時其志道如此道旣成遠方學者咸¶依之京兆統軍
夾谷公奉疏請還祖師之舊¶隱師旣至構祖堂輪奐餘悉稱是
諸方謂之¶祖庵玄風愈振二十八年春師以道德升聞¶徵赴京
師官建庵於萬甯宮之西以便咨訪¶夏五月召見於長松島秋
七月復見師剖析¶至理進瑤臺第一層曲眷遇至渥翌日遣中¶
使賜上林桃師不食茶果十餘年矣至是取¶其一啖之重上賜
也八月得旨還終南仍賜¶<md:KR5c0373_HFL_002-006b>¶錢十萬表辭之爾後復居祖庵明昌
<pb:KR5c0373_YP-C_27yiji-02-0029a>
二年東¶歸棲霞乃大建琳宮勅賜其額曰太虛氣象¶雄偉爲東
方道林之冠泰和間元妃重道遙¶禮師禁中遺道經一藏師旣
居海上達官貴¶人敬奉者日益多定海軍節度使劉公師魯¶鄒
公應中二老當代名臣皆相與友貞祐甲¶戌之秋山東亂駙馬
都尉僕散公將兵討之¶時登及甯海未服公請師撫諭所至皆
投戈¶拜命二州遂定己卯之冬成吉思皇帝命侍¶臣劉仲祿持
詔迎師明年春啟行夏四月道¶<md:KR5c0373_HFL_002-007a>¶出居庸夜遇羣盜於其北皆稽
顙以退且曰¶無驚父師是年十月師在武川進表使回復¶有勅
書促師西行稱之曰師曰真人其見重¶如此又明年春踰嶺而
北壬午之四月甫達¶印度見¶
<pb:KR5c0373_YP-C_27yiji-02-0029b>
皇帝於大雪山之陽問以長生藥師但舉衞¶生之經以對他日
又數論仁孝¶
皇帝以其實嘉之癸未之三月車駕至賽藍¶詔許師東歸且賜
以贐禮師固辭曰臣歸途¶萬餘里得驛騎館穀足矣制可其奏
因盡蠲¶<md:KR5c0373_HFL_002-007b>¶其徒之賦役師之馳傳往返也所過迎者動¶數千人所
居戸外之屨滿矣所去至有擁馬¶首以泣者其感人心如此及
入漢地四方道¶流不遠千里而來所厯城郭皆挽留八月至¶宣
德元帥邀師居真州之朝元觀明年春住¶燕京大天長觀行省
請也自爾使者赴行宮¶
皇帝必問神仙安否還卽有宣諭語嘗曰朕¶所有地其欲居者
<pb:KR5c0373_YP-C_27yiji-02-0030a>
居之繼而行省又施瓊華¶島爲觀兵革而來天長已殘廢島尤
甚師葺¶之工物不假化緣皆遠邇自獻者三年一新¶<md:KR5c0373_HFL_002-008a>¶師之在天
長也靜侶雲集參叩玄旨旁門異¶戸靡不向風每醮輙鶴見熒
惑犯尾宿師禳¶之卽退舍旱魃爲民虐師祈之則雨應京人¶歸
慕建長春等八會教行四方丁亥之五月¶有旨以瓊華島爲萬
安宮天長觀爲長春宮¶且授使者金虎牌持護教門六月二十
有三¶日雷雨大作太液池之南岸崩裂水入東湖¶聲聞數里魚
鱉悉去北口山亦摧人有亦是¶報者師莞爾而笑曰山摧池枯
吾將與之俱¶乎七月四日顧謂門人曰昔丹陽公嘗記余¶<md:KR5c0373_HFL_002-008b>¶曰吾
殁之後教門當大興四方往往化爲道¶鄉公正當其時也公又
<pb:KR5c0373_YP-C_27yiji-02-0030b>
當住持大宮觀其言¶一一皆驗吾歸無遺恨矣俄而示疾數如
偃¶中侍者止之師曰吾不欲勞人汝等猶有分¶別在且偃寢奚
異哉七日提舉宋道安輩請¶師登堂慰會眾之望師曰吾九日
上堂去及¶是日留頌葆光而歸真焉春秋八十明年七¶夕前一
日將葬群弟子啟棺視之師儼然如¶生道俗瞻禮者三日日萬
人悉嘆異之九日¶醮畢閟仙蛻于白雲觀之處順堂師誠明慈¶<md:KR5c0373_HFL_002-009a>¶
儉凡將帥來謁必方便勸以不殺人有急必¶周之士有俘於人
者必援而出之士馬所至¶以師與之名脫欲兵之禍者甚眾度
弟子皆¶視其才何如高者挈以道其次訓以功行又¶其次化以
罪福罔有遺者故其生也四方之¶門人丹靑其像事之其殁也
<pb:KR5c0373_YP-C_27yiji-02-0031a>
近者號慕遠者¶駿奔如考妣焉及其葬也會者又萬人近世¶之
高道福德兼備未有如師者師於道經無¶所不讀儒書梵典亦
厯厯上口又喜屬文賦¶詩然未始起藁大率以提唱玄要爲意
雖不¶<md:KR5c0373_HFL_002-009b>¶事雕鑴而自然成文有磻溪鳴道二集行於¶世云嗚呼浩
然君能述其父師之道行若是¶昭昭然可謂能子矣又豈待鄙
夫文之而後¶著耶雖然舉其大者論之可也我老仙生能¶無欲
没能不壤百世異人也又能以一介黃¶冠上而動人主如此下
而感人心如彼非至¶誠粹德能然乎長松之見道已崇矣及乎
至¶自印度教門益闢求之古人大畧與寇天師¶相似至校其出
處之道大有不同者何哉謙¶之之受知魏主也自言嘗遇老子
<pb:KR5c0373_YP-C_27yiji-02-0031b>
授以辟穀¶<md:KR5c0373_HFL_002-010a>¶輕身之術及科戒使之淸整道教又遇老子¶之玄孫
授以圖籙真經天宮靜輪之法使之¶輔佐北方太平真君且有
崔浩贊之帝始崇¶奉老仙則不爾方其未召也澹然海上其與¶
世相忘久矣一日有詔迎致誠出自然非有¶以要之也又其所
以奏對者皆以道由是推¶之賢於謙之遠甚是已足銘矣而況
道眼之¶具道行之圓乎宜乎嗣得其人世有如尹公¶者接跡而
出以光揚妙道俾無墜耳謹系之¶以銘其辭曰¶<md:KR5c0373_HFL_002-010b>¶
全真一派道爲之源鼻祖其誰聖哉玄元誰¶其導之重陽伊始
誰其大之子長春子子居¶磻溪一簑六年簞瓢無有人皆曰賢
廬於龍¶門亦復如是羽服來歸如渴於水子誠真仙¶道林之天
<pb:KR5c0373_YP-C_27yiji-02-0032a>
退然其中氣吞大千世宗問道再¶見松島俄聽還山煙蘿甘老
章廟之世作宮¶海濱帝妃遺經寶藏一新干戈旣舉一炬焦¶土
子率其徒往來雲嶼龍興北庭召以使星¶逮乎東歸道乃益弘
方其生也世繪其像忽¶焉没兮高堂厚葬有子克嗣尹公其人
福德¶<md:KR5c0373_HFL_002-011a>¶兩全偉哉長春¶
　　
祭文¶
　　　定庵呉章撰¶
維丁亥𡻕七月十五日燕京儒學官孫周等¶謹以香茶之奠致
祭于長春真人邱仙翁之¶靈嗟嗟仙翁早𡻕出家壯而成道九
八仙而¶五四皓無書不覽無事不知九經庫而五總¶龜天下之
<pb:KR5c0373_YP-C_27yiji-02-0032b>
老天子之師籍在仙班猒居塵寰¶舉臂汗漫騎鶴三山名滿世
間千秋萬古何¶者爲住何者爲去嗣教門人結緣道友衰絰¶<md:KR5c0373_HFL_002-011b>¶滿
堂如喪父母吾屬蹉跎蒙知最重奠拜靈¶延哭之爲慟嗚呼哀
哉君壽國安師能致之¶含靈耳目師能啟之水旱爲沴師能禳
之師¶爲飛仙何日忘之嗚呼哀哉尚饗¶
　　
玉陽體玄廣度真人王宗師道行碑¶銘(并序)¶
　　　前翰林直學士奉政大夫知制誥同修國史姚燧撰¶
至元二十有四年𡻕丁亥秋九月提點秦蜀¶九路道教天樂真
人李道謙偕終南上淸太¶平宮提點賀志沖李志真來言伏讀
六年詔¶<md:KR5c0373_HFL_002-012a>¶書令掌教光先體道誠明真人張志敬執行¶省節文¶
<pb:KR5c0373_YP-C_27yiji-02-0033a>
皇帝若曰自東華垂教至重陽開化朕心慊¶於追崇乃命儒臣
進加徽號教主可贈東華¶紫府少陽帝君鍾離正陽開悟傳道
真君呂¶真人純陽演正警化真君劉真人海蟾明悟¶弘道真君
王真人重陽全真開化真君馬鈺¶丹陽抱一無爲真人譚處端
長真雲水藴德¶真人劉處玄長生輔化明德真人邱處機長¶春
演道主教真人王處一玉陽體玄廣度真¶<md:KR5c0373_HFL_002-012b>¶人郝大通廣甯通玄
太古真人孫不二淸靜¶淵貞順德真人其於誄德述道聖謨天
出稱¶情適中死濡生被道紀光賴永永萬年重惟¶重陽真君七
弟子有婦人者一餘六真平生¶求道之確成道之艱尚恐行實
流之人間者¶不託金石無以聞之將來久遠用是以禱詞¶臣并
<pb:KR5c0373_YP-C_27yiji-02-0033b>
真君旣傳六人獨是玉陽尚無屬筆敢¶以累君燧繇職史館以
來嘗思古者史臣不¶要死者之或知不必生者之見求於德於
功¶於事於言見書見而聞書聞信傳信而疑傳¶<md:KR5c0373_HFL_002-013a>¶疑實錄直致俾
觀者自判是非於千載下細¶及龜筮貨殖方技滑稽隱逸卓行
猶特傳之¶況聖皇下詔褒崇有道之真人哉固宜有述¶不可以
吾儒者不爲其道非職而辭也按事¶狀及顯異錄真人王姓名
處一甯海東牟人¶以金熙宗皇統壬戌三月十八日母夢丹霞¶
被身而生七𡻕無疾死而復生由是若知死¶生說後遇異人坐
大石來前撫首與言又聞¶空中神自名玄庭宮主歸乃敝服赤
腳狂歌¶市中人謂或病失心或識爲無疾將收斂冠¶<md:KR5c0373_HFL_002-013b>¶巾妻之不
<pb:KR5c0373_YP-C_27yiji-02-0034a>
可遂與母皆爲老氏法世宗大定¶八年年二十七聞開化真君
至州願厠弟子¶列真君知可授其道爲制今名從居崑嵛煙¶霞
洞又名其母曰德淸號玄靖散人明年辭¶居查山真君從其徒
馬無爲譚藴德邱演道¶郝太古四真人者自文登將歸甯海徑
龍泉¶去查山二百里時炎暑真君持傘自手飛出¶未脯墜查山
柄得[众/从/从]陽子三字識其師蹟¶[众/从/从]字書所無若真君特制之以號
真人後有詩¶傘竹通爲七箇又若傘爲本字五人合竹二¶<md:KR5c0373_HFL_002-014a>¶人爲
七者後居雲光洞志行確苦嘗俯大壑¶一足跂立觀者目瞚毛
堅舌撟然而不能下¶稱爲鐵腳仙洞居九年制練形魂其長春
爲¶詩頌曰九夏迎陽立三冬抱雪眠亦庶幾其¶跨火不焦入水
<pb:KR5c0373_YP-C_27yiji-02-0034b>
不濡之徒歟遨遊齊魯間大¶肆其術度人逐鬼踣盜碎石出神
入夢召雨¶搖峰烹雞降鶴起死噓枯麾訶嗾斥一方千¶里白叟
黃童竭蹶其廬或以爲善幻誣民因¶召飮可鴆真人出門戒其
徒先鑿池灌水撓¶而濁之往則持杯盡飲曰吾貧人也無嘗從¶<md:KR5c0373_HFL_002-014b>¶
人丐取今幸見招願丐餘杯以盡君懽與之¶又盡飮歸解衣浴
池中有頃池水沸涸以故¶不死猶鬚髮髠鬝不纓不能受冠二
十七年¶徵至燕京居之天長觀嘗問衞生爲治對曰¶含精以養
神恭己以無爲雖廣成復生爲陛¶下言無易臣者世宗嘉之繼
問飲鴆對曰臣¶素無取仇人者良由得疾致然或曰或謂異¶人
或讒善幻世宗試而鴆之見不可殺悔怒¶而逐讒者當時諱之
<pb:KR5c0373_YP-C_27yiji-02-0035a>
謬云然也明年爲修真¶觀居不逾時求還山世宗贐之委去其
年世¶<md:KR5c0373_HFL_002-015a>¶宗不豫復來徵真人對使者曰吾不難斯行¶誠不及一仰
淸光矣明年正月三日下車世¶宗崩已一日章宗留爲醮資大
行冥福其年¶復還山萊陽富人劉植無子六月爲供致真¶人而
薄其酒曰取汝某室藏樽煑酒來植依¶求之則其妻密置人初
不知者飲已留書四¶四應真字曰以是嗣汝明年四月十四日
真¶君降辰植果育子舉家喜曰四四真人指月¶日爲告耶卽求
子名真人曰吾已名之應真¶矣承安二年再徵至便殿問衞生
對如告世¶<md:KR5c0373_HFL_002-015b>¶宗者賜紫號體玄大師居之崇福觀月給錢¶二百緡
是時呂道安將建祖庭蓋真君故廬¶以無勅額不敢集眾真人
<pb:KR5c0373_YP-C_27yiji-02-0035b>
奏立觀靈虛賜道¶安冲虛大師而祖庭造建始盛以母玄靖年¶
九十求還山侍厚贐遣之泰和改元及三年¶詔兩設普天醮於
亳州太淸宮度民爲道士¶千餘人其年玄靖逝七年居聖水玉
虛觀元¶妃送道經一藏大安改元北京請居華陽觀¶庚午醮薊
州玉田縣謂其徒曰若聞空中劍¶楯擊撞聲乎北方氣運將回
生齒必有橫罹¶<md:KR5c0373_HFL_002-016a>¶其毒者是年果天兵南牧丙子文登請居天¶寶
觀明年丁丑四月二十三日沐浴衣冠拜¶上下四旁以逝年七
十六有雲光集行世爲¶其言者條分派出多於六宗數不啻萬
邱演¶道弟子尹淸和真人爲道大宗視真人爲叔¶𡻕乙未擇其
孫淸泠子劉志源俾建上淸太¶平宮蓋由盩厔民張守真能誦
<pb:KR5c0373_YP-C_27yiji-02-0036a>
翊聖保德真¶君語必爲今及當來休咎徵且授九壇三劎¶之法
以捕逐鬼物宋太宗嘗勅有司作宮千¶柱以妥景靈金季蕩焚
木灰瓦屑淸泠剪棘¶<md:KR5c0373_HFL_002-016b>¶誅茅以居時日薄西山纔構孚佑一殿卒
其¶弟子陳志玄朱志彥趙志古張志隱李志宗¶李志明崔志安
趙志真及今賀李兩君十人¶相嗣爲之厯四十五年構通明紫
微七元三¶殿虛皇一壇凌霄一門靈官演法湛然傳應¶法師祠
四堂鍾樓齋庖廡廪將二百楹位置¶雖劣祖庭猶足爲自關而
西名山福地土木¶之冠嗚呼上淸作爲宋太平興國中出內幣¶
殫西土財力爲之旣其毁也乃復於道流數¶人之身真人生逝
於金而見贈於皇元真人¶<md:KR5c0373_HFL_002-017a>¶生逝皆在山東其徒教行關西擇勝
<pb:KR5c0373_YP-C_27yiji-02-0036b>
地以祠¶其祖亦事理之不可必究者也彼真人者果¶能不死排
空御氣載營而西顧不抵掌雲中¶曰吾孫若曾亦有可才如是
者耶詩曰少正¶純重兮四君皆陽生不並時兮名相襲芳豈¶以
陽者兮本天親上輕舉凌空兮易爲向往¶何獨一君兮海蟾自
名將取月魄兮隨日受¶明日月爲易兮衞生要訣世微五君兮
奧疑¶誰析又嘗思之兮少正蟾純厯世綿邈兮純¶學無人嗚呼
重陽兮纔七弟子有婦人焉兮¶<md:KR5c0373_HFL_002-017b>¶六人而已父雄子良兮中有玉
陽體玄廣度¶兮始人爲狂行歌市中兮望道未見從學崑¶嵛兮
識習一變離隱查山兮旋徙雲光冬眠¶抱雪兮夏立迎陽九年
德就兮鬼盜避逐騰¶神入夢兮羣異傍出莫毒匪鴆兮持飮加
<pb:KR5c0373_YP-C_27yiji-02-0037a>
漿¶名藹燕都兮徵來天長衞生爲治兮宸扆問¶益鴻言剖疑兮
中夜前席別建修真兮還山¶固求鳳翼承旗兮邈不可留歸軫
經時兮世¶宗不豫章廟累起兮奏章帝所惟不拒人兮¶崇福玉
虛華陽天寶兮不恒其居在在授業¶<md:KR5c0373_HFL_002-018a>¶兮其出一戸繇子曁孫兮
獨踰萬數東海之¶波兮百里涵濡今焉西流兮溢及鎬都太平¶
之宮兮古仙聖宅一孫十曾兮剪棘攸作身¶生不西兮逝未百
年而教之西兮他門孰先¶碑其平生兮道行彌晰爾祖爾思兮
來裔無¶斁¶
　　
廣甯通玄太古真人郝宗師道行碑¶
　　　嘉議大夫嶺北湖南道提刑按察使東平徐琰撰¶
<pb:KR5c0373_YP-C_27yiji-02-0037b>
大元有天下好賢樂善度越前古凡有德之¶士不及用者必加
寵數以旌顯之初無間於¶<md:KR5c0373_HFL_002-018b>¶道俗存亡之異也中統二年詔賜盤
山棲雲¶道人王志謹之號曰惠慈利物至德真人至¶元六年詔
贈棲雲之師廣甯郝大通之號曰¶廣甯通玄太古真人至元二
十三年詔賜棲¶雲弟子洞陽徐志根之號曰崇玄誠德洞陽¶真
人旌有德也是年三月予將赴官湖南道¶出汴梁時洞陽掌本
宗教住朝元宮率其屬¶來見請於予曰貧道出家無過人之行
誤蒙¶聖朝采錄錫以徽稱使得簉於師真之列皆¶吾先師棲雲
之訓也棲雲之所以表見於世¶<md:KR5c0373_HFL_002-019a>¶者獨非先師太古之澤也歟二
師道行卓異¶在人耳目孰不知之必得文士與之紀述庶¶幾可
<pb:KR5c0373_YP-C_27yiji-02-0038a>
以傳信後來昭示永久棲雲則有翰林¶承旨慎獨王公之作已
勒之石若夫太古之¶碑義不可後而今尚缺然是則嗣教者不
敏¶之過願屬筆於子儻辱惠顧我曹之責塞矣¶予自惟懦生昧
於玄學敘事遣辭或致抵捂¶徒取誚於識者牢讓再三竟不獲
已又洞陽¶與予同宗見待素厚難於終拒乃據洞陽所¶錄宗師
行實採摭綴緝以付之仍繫以銘詩¶<md:KR5c0373_HFL_002-019b>¶俾步虛者歌之以頌師德
師姓郝名大通字¶太古道號廣甯子甯海人家故饒財爲州首¶
戸兄俊彥登進士第官至朝列大夫昌邑縣¶令師初諱昇少孤
事母孝稟賦穎異識度夷¶曠蕭然有出塵之資讀書喜易研精
尤甚因¶洞曉陰陽律厯之術不樂仕進慕司馬季主¶嚴君平之
<pb:KR5c0373_YP-C_27yiji-02-0038b>
爲人以卜筮自晦大定七年重陽¶真君王祖師自關西甯海遊
行於市見師言¶動不凡仙質可度思所以感發之者遂背肆¶而
坐師曰請先生回頭真君應聲曰君何爲¶<md:KR5c0373_HFL_002-020a>¶不回頭耶師悚然異
之真君出師閉肆從之¶及於館所而請教焉真君授以二詞師
大悟¶不覺下拜自是日往親炙以有老母未卽入¶道明年母捐
館師乃棄家入崑嵛山禮真君¶於煙霞洞求爲弟子真君納之
賜名璘號恬¶然子仍解衲衣去其袖而與之曰勿患無袖¶汝當
自成蓋傳法之意也九年甯海人有構¶金蓮堂以待真君挈其
徒西歸居之師携瓦¶罐乞食誤觸之碎真君別授一罐題頌其
上¶云撲碎真灰罐卻得害風觀直待悟殘餘有¶<md:KR5c0373_HFL_002-020b>¶箇人人喚未幾
<pb:KR5c0373_YP-C_27yiji-02-0039a>
師辭真君去與王玉陽往居¶查山真君亦赴汴京馬丹陽譚長
真劉長生¶邱長春四子實從十一年師聞真君上仙四¶子已入
關遂西遊以訪之十二年葬真君於¶祖庭師欲與四子同廬墓
側長真激之曰隨¶人腳跟轉可乎師明日遂行至岐山遇神人¶
授今名字及道號十三年度大慶關而東翱¶翔趙魏間十五年
坐於沃州石橋之下緘口¶不語河水泛溢身不少移水亦弗及
人饋之¶食則食無則已雖祁寒盛暑兀然無變身槁¶<md:KR5c0373_HFL_002-021a>¶木而心死
灰如是者六年昌邑君之季女嫁¶爲真定郭長倩之夫人長倩
夫婦過沃州知¶師在橋下駐車拜謁贈之衣物所以存慰者¶甚
厚師藐然若不相識一無所受夫人感泣¶長倩嗟異而去二十
<pb:KR5c0373_YP-C_27yiji-02-0039b>
二年師過灤城又與神¶人遇受大易祕義自爾爲人言未來事
不差¶毫髮至鎮陽居觀升堂演道遠近來聽者常¶數百人已而
闡化諸方專以利物度人爲務¶由是郝太古之名聞天下明昌
初東還甯海¶一日欲作易圖遽索紙筆適粥熟弟子不卽¶<md:KR5c0373_HFL_002-021b>¶與請
俟食已師曰速持來我方得意何暇食¶粥筆入手布紙揮染疾
若風雨不終朝成三¶十三圖其旨意皆天人之藴奧昔賢所未
發¶者咸平高士王賢佐占筮素精見師推服盡¶棄其學而學焉
由是技進名動闕庭其他靈¶異之跡如天長預告侯子真之火
恩州夜入¶王鎮國之夢者尚多有之不可殫紀春秋七¶十有三
以崇慶元年臘月晦日仙蛻於州之¶先天觀前此三年勅其徒
<pb:KR5c0373_YP-C_27yiji-02-0040a>
預營塚壙告以死¶期及是果然平生製作有三教入易論一卷¶<md:KR5c0373_HFL_002-022a>¶
示教直言一卷心經解一卷救苦經解一卷¶周易叅同契簡要
釋義詩賦雜文樂府及所¶作易圖號太古集凡十五卷行於世
噫道家¶者流其源出於老莊後之人失其本旨派而¶爲方術爲
符籙爲燒鍊爲章醮派愈分而迷¶愈遠其來久矣迨乎金季重
陽真君不階師¶友一悟絶人迨若天授起於終南達於崑嵛¶招
其同類而開導之鍛鍊之剏立一家之教¶曰全真其修持大畧
以識心見性除情去欲¶忍恥含垢苦己利人爲之宗老氏所謂
知其¶<md:KR5c0373_HFL_002-022b>¶雄守其雌知其白守其黑知其榮守其辱爲¶道日損損之
又損以至無爲莊生所謂遊心¶於淡合炁於漠純純常常乃比
<pb:KR5c0373_YP-C_27yiji-02-0040b>
於狂外天地¶遺萬物深根甯極才全而德不形者全真有¶之老
莊之道於是乎始合重陽唱之馬譚劉¶邱王郝六子和之天下
之道流祖之是謂七¶真師其一也非天授之其孰能與於此哉
師¶逝之後弟子行緣四出能世其業者甚眾高¶弟范玄通與棲
雲王宗師又其尤者當中原¶板蕩國朝隆興之初一居東平一
往來乎燕¶<md:KR5c0373_HFL_002-023a>¶汴建琳宇開玄壇聚徒講說貴賤欽仰宗風¶大振道
價增崇不減太古今洞陽耆艾敦龎¶剛毅木訥食師之德幹父
之蠱當釋道紛爭¶摧敗挫衂之際寂然湛然守之以謙冲安之¶
以委順處之以鎮靜操修無方精進不輟用¶能上取聖知特降
璽書褒美較其難易又不¶出於棲雲之下謂非太古之澤將何
<pb:KR5c0373_YP-C_27yiji-02-0041a>
歸乎凡¶今之人欲知太古請觀其子欲知其子請觀¶其孫銘曰
東方雲海空復空羣仙出没空明¶中此語常怪東坡公神仙有
則八表同不應¶<md:KR5c0373_HFL_002-023b>¶秀止東方鐘崑嵛山高天比崇左顧右瞰搏¶桑
宮上有一洞煙霞封重陽發之麾鬼工紫¶炁直與閻浮通馬譚
劉邱王郝從六子矯矯¶皆人雄縹緲至自蓬萊峯驚見碧海磨
青銅¶煌煌七朶金芙蓉信哉仙人出於東就中郝¶公鸞鳳龍洗
心以易虛玲瓏藏用於密退以¶冲粃糠富貴不掛胷剛决物莫
嬰其鋒訓練¶復遇王元戎衲衣一傳神契融有袖無袖由¶人縫
同門之朋稑與穜腳根不必隨渠儂沃¶州石橋張果蹤亘如虹
蜺插蒼穹大道在此¶<md:KR5c0373_HFL_002-024a>¶南北衝何須遠走巢雲松止而不動吾非
<pb:KR5c0373_YP-C_27yiji-02-0041b>
慵¶艮乃萬物之始終結跏趺坐爲瘖聾朝觀日¶出光曨曈吞霞
入腹丹火紅暮觀流波朝彼¶宗河車挽水玄霜蓬有人問之趨
下風如以¶寸莛撞巨鍾搖手使去妨吾功過橋行人抗¶塵容僵
名仆利不有躬見公視世猶蟻蜂形¶骸土木心冥鴻顙必有泚
羞頑庸反求於身¶當發蒙撙貪節愛瘳癏恫憧憧往來秋夏冬¶
百感一二亦已豐如此利益誰能窮確乎六¶年真苦攻養成姹
女連嬰童奮袖起舞知德¶<md:KR5c0373_HFL_002-024b>¶充願以所餘及倥侗普度一切超樊
籠泥在¶鈞兮金在鎔螟蛉蜾蠃無常蟲功成朝元去¶怱怱飛霞
佩玉鳴冬隆雲裝煙駕滄溟重弱¶水萬里昏濛濛淮南小山空
桂叢黃芽欲種¶須圃農公不可見憂心冲棲雲老仙亦難逢¶住
<pb:KR5c0373_YP-C_27yiji-02-0042a>
世賴有徐神翁¶
　　
七真讚¶
　　　　北平王粹子正述¶
　　　重陽王真人¶
出應道運豪雄絶倫甘河得遇兀若狂人挈¶<md:KR5c0373_HFL_002-025a>¶還四師大開全真
巍巍法教東海西秦¶
　　　丹陽馬真人¶
晚契奇因盡捨家貲千朝得道三髻承師風¶雷示化金玉垂辭
邈矣前躅如何可追¶
　　　長真譚真人¶
<pb:KR5c0373_YP-C_27yiji-02-0042b>
一見師真痼疾頓愈決烈入道水雲爲侶歸¶櫬終南聚徒洛土
教風旣弘蛻然高舉¶
　　　長生劉真人¶
童真之力聖賢所扶風姿秀異洛市工夫中¶遭厄鬱所守不渝
聲名卒顯被召海隅¶<md:KR5c0373_HFL_002-025b>¶
　　　長春邱真人¶
猗歟長者不可復得三朝推尊才學功德愍¶此兵戈遠涉西北
九九乃終世人莫測¶
　　　玉陽王真人¶
幼遇玄庭再禮重陽飛傘送號金蓮共芳跡¶多神異名動帝王
<pb:KR5c0373_YP-C_27yiji-02-0043a>
高山景行千載雲光¶
　　　廣甯郝真人¶
雖出閥閱獨喜林泉兩詞一衲終始師傳神¶示易祕沃橋六年
化緣逆順悉合自然
